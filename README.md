# Η καρδιά της Ίσια

Αυτή είναι μια ιστορία με θολά όρια αρχής και τέλους. Ξεκινάει στο μέλλον και τελειώνει στο παρελθόν, ενώ οι πράξεις που άλλαξαν την ροή της ιστορίας προέρχονται από δυνάμεις ανώτερες, σκέψεις θεών που ρίχνουν ζάρια για να καθορίσουν την μοίρα μας.

Η "Καρδιά της Ίσιας" είναι μια περιπέτεια για την πέμπτη έκδοση του Dungeons & Dragons που βασίζεται σε ένα *απαγορευμένο* μηχανισμό, την **metagame σκέψη**. Οι παίχτες θα παίξουν 3 mini ιστορίες σε διαφορετικές εποχές και με διαφορετικούς χαρακτήρες στην κάθε μια. Καθώς όμως οι ίδιοι γνωρίζουν τι έκαναν οι χαρακτήρες τους, θα κληθούν να χρησιμοποιήσουν αυτή τη γνώση για να προχωρήσουν μια κατά τα άλλα προδιαγεγραμμένη ιστορία. Αυτή η κάπως αντισυμβατική περιπέτεια, ίσως τους κάνει περισσότερο μέρος της από το συνηθισμένο.

## H μάχη των αδερφιών (μυθολογία)

Λίγες μέρες μετά την γέννηση του **Άθρας** και της **Ίσιας**, μια μάγισσα τα άρπαξε από την κούνια τους με σκοπό να τα φάει για να κερδίσει μερικά χρόνια ζωής. Ο πατέρας τους, όρμησε ξέφρενος στο δάσος και αφού βρήκε την καλύβα της, εξόντωσε την μάγισσα και έσωζε τα παιδιά του. Ωστόσο, η μάγισσα είχε ήδη ξεκινήσει το ξόρκι της και είχε ρουφήξει μέρους τη ζωντάνιας του κοριτσιού. Εκείνο, σημαδεμένο για πάντα από την μαγεία, έχασε το χρώμα των μαλλιών του καθώς και την δύναμη για καλοσύνη. Η καταραμένη **Ίσιας** μεγάλωνε και έδειχνε συνεχος την μοχθηρία της, συχνά εις βάρος του αδερφού της.

Τα δυο παιδιά μεγάλωσαν και έγιναν και παρομοίως δυνατοί μάγοι. Η φήμη τους έφτασε στις άκρες του βασιλείου και σε κάθε χωρίο εξιστορούσαν τα κατορθώματα τους. Όμως η φήμη του Άθρα αποτελούνταν από ευκενικες πράξεις ενώ εκείνη της αδερφής του, της Ίσιας από απόκρυφες και σκοτεινές πρακτικές. Στα γεράματα του, ο **Άθρας**, καταφέρνει την αθανασία, ένα δώρο από τους ίδιους τους θεούς. Η αδερφή του, μη μπορώντας να αντέξει την ζήλια και αποτυγχάνοντας να βρει η ίδια την αθανασία στρέφεται σε ανίερες και σκοτεινές δυνάμεις. Θολωμένη από τη μαγεία δεν άργησε να επιτίθεται και να καταστρέφει χωριά και οικισμούς και εν τελεί μετατρέπεται σε έναν ανεξελεκτο δαίμονα. Ο αδερφός της έμελλε να την αντιμετωπίσει μια για πάντα.

Στην τελευταία τους μάχη, στους πρόποδες του βουνού **Ξεροβούνι**, ο **Αθρας** μετά από μια ισχυρή επίθεση, την αποδυνάμωσε τόσο ώστε να καταφέρει το τελευταίο του ξόρκι. Θυσιάζοντας την αθανασία του, δημιούργησε μια σφραγίδα στο μαγικό του ραβδί και το κάρφωσε ακριβώς στην καρδιά της Ίσιας, καταστεφοντας έτσι το σώμα της και κλειδώνοντας την ψυχή της. Από την ένταση της μαγείας το βουνό έγινε κομμάτια και κατερευσε θαβωντας τους για πάντα.

## Αναζήτηση (κεφάλαιο# 3)

Μια ομάδα από τυχοδιώκτες συναντήθηκαν πριν από αιώνες στα βάθη του **Ξεροβουνιού** για να βρουν ένα μυθικό θησαυρό. Όλοι τους συνδέονταν απόκοσμα, καθώς είχαν κοινά οράματα και όνειρα για το Ραβδί του **Άθρας** και την καρδιά της **Ίσιας** (οι γνώσεις των παιχτών από τα προηγούμενα κεφάλαια). Εξερεύνησαν τα έγκατα του βουνού και στο τέλος απόσπασαν το Ραβδί το οποίο λειτουργούσε ως αρχαία σφραγίδα πάνω στην καρδιά της **Ίσιας**.

Αυτή τους η πράξη ήταν και η έναρξη των γεγονότων που θα φέρουν την καταστροφή του βασιλείου. Μια πράξη που γνώριζαν πολύ καλά τις συνέπειες της αλλά τους ήταν αδύνατο να την αποφύγουν, καθώς ήξεραν πως η μοίρα και τα οράματα τους καθόριζαν το μέλλον αυτού του κόσμου.

## Ακόλουθες (ιστορία)

Εκατοντάδες χρόνια αργότερα και αφού τα κόκαλα των τυχοδιωκτών είχαν γίνει σκόνη, εμφανίστηκε μια σέκτα, με το όνομα "Ακόλουθες", αφιερωμένη στην αναγέννηση της **Ίσιας**. Αποτελούνταν αποκλειστικά από γυναίκες και δραστηριοποιούνταν στις σκιές, μένοντας αόρατη στους κάτοικους και την φρουρά του βασιλιά. Η σέκτα είχε ανακαλύψει το σημείο που έμεινε ελεύθερη η καρδιά της **Ίσιας**, στα έγκατα του **Ξεροβουνιού** και ορκίστηκε να επαναφέρουν την Θεά τους.

Για την επαναφορα επρεπε να εκτελέσουν ένα αρχαίο τελετουργικα. Απαραίτητη ηταν μια κοπέλα με λευκά μαλλιά να γίνει το νέο σώμα και δοχείο της **Ίσιας** αλλά και μερικές ψυχές να γίνουν οι πρώτη της τροφή. Για να καλύψουν το ανίερο σχέδιο τους, ιδρύσαν ένα μοναστήρι στο όνομα της Σελούν στο βουνό και περίμεναν υπομονετικά την γέννηση της εκλεκτής κοπέλας.

## Τελετή (κεφάλαιο# 1)

Μερικές δεκάδες χρόνια αργότερα, μια ομάδα τολμηρών εξερευνητών ανέλαβε να βρει την χαμένη Αριέλλα, μια κοπέλα με κατάλευκα μαλλιά από το χωριό "Βράχο" στους πρόποδες του **Ξεροβουνιού**. Η κοπέλα απήχθη από τις "Ακόλουθες" και προοριζόταν για να θυσιαστεί στην τέλεση του αρχαίου τελετουργικού.

Οι ίδιοι οι ερευνητές έγιναν μέρος του, όταν εξερευνώντας το παλιό μοναστήρι βρήκαν την άτυχη κοπέλα να θυσιάζεται στα βάθη του βουνού. Αυτό ήταν και το τελευταίο πράγμα που είδαν, καθώς έγιναν μοιραία η τροφή της αναγεννημένης **Ίσιας**.

## Έρημος (ιστορία)

Η **Ίσια** δυνάμωσε τα επόμενα χρόνια και έφερε περισσότερα ανίερα πλάσματα να περπατήσουν πάνω στο βασίλειο. Η κοιλάδα το υ* Ξεροβουνιού** μετατράπηκε, από ένα καταπράσινο και ζωντανό μέρος, σε μια ατελείωτη έρημο. Τα χωριά ερήμωσαν και καταστράφηκαν καθώς τα δαιμόνια σταδιακά κατασπάραξαν τους κατοίκους.

Αμέτρητοι στρατιώτες του βασιλιά χάθηκαν προσπαθώντας να προστατεύσουν τα χωριά ενώ πάμπολλες ομάδες γενναίων μαχητών απέτυχαν να διώξουν τους δαίμονες. Το μόνο που κατάφεραν ήταν να γεμίσουν περισσότερα κόκαλα με τα απομεινάρια τους τη φλεγόμενη έρημο του **Ξεροβουνιού**.

## Σφράγισμα (κεφάλαιο# 2)

Αιώνες αργότερα και αφού το βασίλειο είχε καταστραφεί, κανένας πια δεν σκεφτόταν να διασχίσει την καταραμένη έρημο. Η άλλοτε ζωντανή κοιλάδα είχε γίνει μια απροσπέλαστη μαύρη τρύπα στους χάρτες των εμπόρων και ταξιδευτών των γειτονικών βασιλείων. Σε ένα από αυτά, ένας σοφός μάγος και μελετητής της ιστορίας, αφιερώνοντας όλη του την ζωή, κατάφερε να αποκρυπτογραφήσει την θέση των εκλεκτών ηρώων που θα το επαναφέρουν στο παλιό του μεγαλείο. Εκείνοι θα μπορούσαν να φέρουν εις πέρας αυτόν τον άθλο καθώς μόνο αυτοί ήξεραν τις λεπτομέρειες της φωλιάς της **Ίσιας**.

Έτσι τους έστειλε κάλεσμα και τους έφερε όλους μαζί. Όλοι πέρασαν μια σκληρή εκπαίδευση χρόνων για να αναλάβουν την μια και μοναδική αποστολή της ζωής τους, να σφραγίσουν πάλι την καρδιά της **Ίσιας**. Στις τελευταίες του ανάσες του εξιστόρησε πως οι ίδιοι, σε άλλες ζωές, έφεραν αυτή την καταστροφή, ελεγχόμενοι από ανώτερα όντα (τους παίχτες) και τώρα καλούνται να επανορθώσουν.

Εκείνοι ταξίδεψαν μέσα στην καυτή έρημο του **Ξεροβουνιού**, πάλεψαν με υπεράριθμους δαίμονες και αφού μπήκαν στα έγκατα του βουνού ήρθαν αντιμέτωποι με την ίδια την **Ίσια** στο σώμα της αθώας Αριέλλας. Σε μια σύγκρουση που όμοια της είχε να συμβεί χιλιετίες στην κοιλάδα, αντιμετώπισαν το απόλυτο κακό σαν μικροί γήινοι θεοί και πέθαναν στα σκοτεινά έγκατα του βουνού καταφέρνοντας όμως να καταστρέψουν την Θεά. Η θυσία τους αν και δεν έγινε ποτέ γνωστή, έφερε ξανά σε ισορροπία την κοιλάδα. Μια ισορροπία που οι ίδιοι ως τυχοδιώκτες, εκατοντάδες χρόνια πριν, είχαν χαλάσει.
